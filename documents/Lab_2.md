# Запити зацікавлених осіб
## 1. Вступ
**Проект** — це сукупність цілеспрямованих, послідовно орієнтованих у
часі, одноразових, комплексних і нерегулярно повторюваних дій (заходів або робіт), орієнтованих на досягнення кінцевого результату в умовах обмеженості ресурсів і заданості термінів їх початку і завершення.
Формулювання понять, особливо мультискладних (яким є зокрема поняття проекту), як правило, не претендують на єдиність і повноту охоплення всіх ознак поняття, що вводиться.

**Управління проектом**

Управління проектом полягає в управлінні виробництвом продукту в рамках відведених коштів і часу. Оскільки для цього потрібні людські ресурси, то для управління проектом необхідні не тільки технічні і організаційні навички, але ще і мистецтво управління людьми. 

### 1.1 Мета документа
Метою документа є визначення основних вимог до функціональності та
експлуатаційної придатності, пред’явлених до предмета розробки.

### 1.2. Причини створення
Бажання оволодіти базовими знаннями та навичками роботи з базами даних. Створення системи управління проектами. 

### 1.3. Основні положення

### 1.3.1. Бізнес-процеси[1]
Бізнес-процес являє собою сукупність бізнес-операцій, певну кількість внутрішніх видів діяльності, що починаються з одного або більше входів і закінчуються створенням продукції, необхідної клієнту (клієнт - не обов'язково зовнішній відносно підприємства споживач, це може бути підрозділ організації або конкретний працівник).Існують три види бізнес-процесів: 
процеси управління — бізнес-процеси, які управляють функціонуванням системи. Прикладом керувального процесу може служити корпоративне управління та стратегічний менеджмент. 
основні — бізнес-процеси, які складають основний бізнес компанії і створюють основний потік доходів. Прикладами операційних бізнес-процесів є постачання, виробництво, маркетинг та збут. 
забезпечувальні — бізнес-процеси, які обслуговують основний бізнес. Наприклад, бухгалтерський облік, кадрове, інформаційне забезпечення.
Бізнес-процес починається з попиту споживача і закінчується його задоволенням.
За сучасних умов мінливого зовнішнього середовища головним завданням підприємства стає швидке реагування на зміни і відповідне впровадження адекватних заходів в організації і здійсненні власної підприємницької діяльності. Основу діяльності будь-якої організації становлять її ділові процеси, або бізнес-процеси, які визначаються цілями й завданнями діяльності суб'єкта господарювання. Процеси забезпечують реалізацію всіх видів діяльності підприємства, пов'язаних з виробництвом товарів і/або послуг, які суб'єкт господарювання або робить, або продає й поставляє, або робить все це в сукупності. Для кожного виду роботи, що входить у загальний процес господарської діяльності, визначені тимчасові характеристики, які визначають її місце в загальній послідовності робіт, умови ініціації й час виконання.
Управління бізнес-процесами у виробництві історично стало першою областю успішного застосування набору методів, що згодом одержали назву "процесного підходу". Підхід до менеджменту з погляду управління бізнес-процесами потребує певного ламання стереотипів, до якої б сфери управління підприємством це не відносилося.
Поняття "бізнес-процес" є багатозначним, і на сучасному етапі не існує єдино прийнятого його визначення. Усі визначення об'єднує насамперед акцентування уваги на тому, що бізнес-процеси є безперервними, мають певні входи (постачання ресурсів, виникнення ідеї бізнесу, ідеї нового продукту, послуги тощо) і виходи у вигляді продукту, що задовольняє потреби споживачів. Таким чином бізнес-процес охоплює всю організацію, зверху до низу.

### 1.3.2. Реінжиніринг[2] 
Одна з нових концепцій розвитку бізнесу і управління базуються на системі реінжинірингу бізнес-процесів (РБП), створеній в 90-х роках XX сторіччя і прийнятої на озброєння багатьма провідними компаніями світу. 
У 1980-х роках у багатьох організаціях було впроваджено систему Тотальної якості (Total Quality). Саме ця система була родоначальником ідеї управління процесами. Багато методів системи Тотальної якості змушують по-новому подивитися на роботу і на її мету, і ці методи дають цінну інформацію для управління бізнес-процесами (Business Process Management, BPM). Це такі методи: метод аналізу процесів (Method for Analyzing Processes, MAP), внутрішньофірмова оцінка діяльності (In-Department Evaluation of Activity, ШЕА), аналіз сприйняття процесів (Process Perception Analysis, PPA), управління якістю процесів (Process Quality Management, PQM). Усі вони відіграють важливу роль у будь-якому масштабному проекті з реінжинірингу бізнес-процесів.
Родоначальником терміна «реінжиніринг» вважається Майкл Хаммер. За його визначенням, реінжиніринг — це фундаментальне переосмислення і радикальне перепроектування бізнес-процесів з метою досягнення істотного поліпшення якості функціонування. РБП — це сукупність методів і засобів, призначених для кардинального поліпшення основних показників діяльності підприємства шляхом моделювання, аналізу і перепроектування існуючих бізнес-процесів. Реінжиніринг бізнес-процесів застосовується за необхідності радикальних змін, що передбачає створення цілком нових, ефективніших бізнес-процесів на підприємстві без урахування їх старої організації. Це якісний перехід до нового рівня ефективності бізнесу, здійснення прориву. Критерій реінжинірингу — разючий прорив в ефективності функціонування.
Отже, вся суть реінжинірингу побудована на системі докорінних перетворень в організації. Реінжиніринг має коріння в інженерному підході до науки управління. Його суть — це спочатку моделювання організації, а потім зміна цієї моделі під рішення конкретних поточних та перспективних завдань, частіше за все шляхом рішучого відрубання нераціональних ланок та функцій. РБП втілюється стрибкообразно, в великих масштабах, згори вниз по організаційній структурі. 

### 1.3.3. Бізнес-проекти[3]
Бізнес-проект — це техніко-економічне обґрунтування діяльності підприємств у ринкових умовах, програма його діяльності; він характеризує модель підприємства в майбутньому. Він складається для діючого підприємства, нового виду діяльності або продукції, для нового підприємства. Він потрібен керівникові фірми, акціонерам, інвесторам. Бізнес-план частіше складається на рік, два роки, зрідка на більший період.
Бізнес-план розробляють для пошуку подальших резервів зменшення витрат і зростання доходів з метою забезпечення зростання прибутків підприємства. Бізнес-план являє собою специфічний документ, що описує основні аспекти майбутньої діяльності підприємства з реалізації будь-якої інвестиційної програми або будь-якої бізнес-ідеї у принципі. При цьому при розробці бізнес-плану особлива увага повинна приділятися не тільки визначенню очікуваного обсягу прибутку від реалізації бізнес-ідеї, а й вивченню умов на ринку даних послуг, виявленню можливостей розширення обсягів їх реалізації у майбутньому, можливих джерел фінансування проекту з урахуванням умов отримання кредиту та строків його погашення. 
Методики та стандарти бізнес планування мають такі організації як ЄБРР, СБРР, TACIS. Міністерством економіки України в 2006-му році затверджені методичні рекомендації з розроблення бізнес-плану підприємств. Найбільш вичерпним в інвестиційних колах вважається зміст бізнес-плану, розроблений українською інвестиційно-проектною компанією BFM Group Ukraine. Порядок складання бізнес-плану залежить від величини підприємства, характеру бізнесу, ринку, економічних, політичних факторів та іншого. 
Весь процес бізнес-планування включає такі етапи:
Вивчення методології бізнес-планування на основі літературних джерел.
Визначення цілей та головної мети — визнання акціонерів, одержання інвестицій, максималізація прибутку і тому подібне.
Визначення цільових читачів бізнес-плану, що пов'язано з метою бізнес-плану. Це можуть бути інвестори, акціонери, банки, менеджери вищого рівня керівництва. 
Визначення структури бізнес-плану. Він може бути повним або скороченим — на рік чи два.
Збирання даних для кожного розділу бізнес-плану. Найважливіше значення для успіху бізнесу має маркетинговий аналіз, вивчення ринку, потенційних споживачів, можливостей конкурентів, слабких та сильних сторін фірми і урахування цих факторів у бізнес-плані.
Складання бізнес-плану. Це важливий етап, який дає кінцевий результат — бізнес-план. Вихідними є показники обсягів продаж товарної продукції, інвестицій. 
Читання, вивчення біснез-плану, дослідження ринку, план маркетингу, оцінка можливостей фірми щодо інвестицій, термінів початку виробництва, обсягів виробництва, фінансовий план, охорона середовища.

### 1.3.4. Роль учасника бізнес проекту[4]
Будь-який соціальний бізнес починали з ідеї. Кожна ідея зароджується, зростає, набирає чітких обрисів і перетворюється в проект. Успішний проект має схильність переростати в бізнес, який в свою чергу є безперервним процесом розвитку та вдосконалення для засновника, команди та клієнтів. 
Пошуком відповіді на питання як підібрати ідеальну команду для проекту та ефективно розподілити ролі займалися учасники воркшопу. П’ять факторів від представників Google, які відрізняють успішні команди від інших:
Психологічна безпека. Коли учасники команди можуть брати ризики на себе, при цьому будуть почувати себе захищеними від нападків керівництва.
Взаємодопомога. Коли учасники команди точно знають, що вони можуть розраховувати на допомогу колег, в разі необхідності.
Структура та чіткість. Однакове розуміння членами команди місії та планів організації.
Значення роботи. Кожен учасник команди має бачити сенс у тих завданнях, які він виконує.
Вплив роботи. Вся команда повинна відчувати значимість в роботі, яку вони виконують.
В командах де найкраще відчувається психологічна підтримка, всі члени команди знають слабкі сторони один одного і можуть виконувати різні ролі.

Також психологічний комфорт сприяє постійній генерації нових ідей. Як зазначила консультант з управління, професійний бізнес-тренер “перед
пошуком нового члена команди, потрібно сформулювати ідеальний образ
працівника, щоб ваші цінності співпадали на всі 100%, а потім починати
пошук”.

### 1.3.5. Форми бізнес-процесів[6] 
IDEF0 (Integration Definition for Function Modeling) Методологія і стандарт функціонального моделювання бізнес-процесів і опису бізнес-процесів. За допомогою графічної мови IDEF0, яка постає у вигляді набору взаємопов’язаних функціональних блоків. Моделювання бізнес-процесів засобами IDEF0, як правило, є першим етапом вивчення системи.
IDEF3 (Integration Definition for Function Modeling) За допомогою IDEF3 описується логіка виконання дій. IDEF3 може використовуватися самостійно і спільно з методологією IDEF0: будь-який функціональний блок IDEF0 може бути представлений у вигляді послідовності процесів або операцій засобами IDEF3. Якщо IDEF0 описує, що робиться в системі, то IDEF3 описує, як це робиться. UML (Unified Modeling Language) 
Об’єктно-орієнтований графічний мову для візуалізації, специфікації, конструювання та документування систем, де велика роль відводиться опису бізнес-процесів в інформаційних системах. UML є мовою широкого профілю, це відкритий стандарт, який використовує графічні позначення для створення абстрактної моделі системи, яка називається UML моделлю. UML був створений для визначення, візуалізації, проектування та документування здебільшого програмних систем. Склад методики: моделювання предметної області; вимоги до системи; аналіз та проектування; тестування; запуск.


### 1.3.6. Аналіз ринку
На даний момент на ринку не представлено жодної системи, яка була б повністю спеціалізована для управління 
проектами. Сучасний ринок може запропонувати тільки такі рішення, що частково задовольнятимуть потреби 
споживачів у системі управління проектами. За допомогою таблиці можна провести аналіз запропонованих цими 
продуктами можливостей.


**Складові управління проектом.** 

*Управління проектом охоплює* :
* інфраструктуру (організаційні моменти) ;
* керуючий процес (права і відповідальності учасників)
* процес розробки (методи, інструменти, мови, документація і підтримка) ;
* розклад (моменти часу, до яких повинні бути представлені виконані фрагменти роботи).

*Основні параметри:* вартість, функціональність, якість і розклад. Планувальники проекту можуть варіювати вартість, можливості, якість і дату завершення проекту. 
*Керівник проекту може керувати наступними факторами.*
1. Загальна вартість проекту. Наприклад, збільшувати витрати. 
2. Можливості продукту. Наприклад, видаляти їх зі списку можливостей продукту. 
3. Якість продукту. Наприклад, збільшувати середній час напрацювання на відмову (MTBF). 
4. Загальна тривалість проекту. Наприклад, скоротити розклад на 20% або відкласти завершення проекту на один місяць. 
